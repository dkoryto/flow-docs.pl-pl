---
title: Umożliwianie klientom testowania przepływów w usłudze AppSource | Microsoft Docs
description: Użyj usługi AppSource, aby udostępniać aplikacje klientom i generować potencjalnych klientów dla firmy.
services: ''
suite: flow
documentationcenter: na
author: linhtranms
manager: anneta
editor: ''
tags: ''
ms.service: flow
ms.devlang: na
ms.topic: article
ms.tgt_pltfrm: na
ms.workload: na
ms.date: 05/09/2017
ms.author: litran
ms.openlocfilehash: 41d53a6f7382365dfcabbc98a2fa362d465720fa
ms.sourcegitcommit: 77aae180d972373d1f251fa6a5c8f484f08ffc15
ms.translationtype: HT
ms.contentlocale: pl-PL
ms.lasthandoff: 08/08/2018
ms.locfileid: "39720074"
---
# <a name="let-customers-test-drive-your-flows-on-appsource"></a>Umożliwianie klientom testowania przepływów w usłudze AppSource
Czy chcesz pochwalić się tym, jak Twoja aplikacja integruje się z usługą Microsoft Flow? Obecnie używamy rozwiązań w wersji testowej w witrynie [AppSource.com](https://appsource.microsoft.com), aby umożliwić udostępnianie klientom integracji z usługą Microsoft Flow i generowanie potencjalnych klientów dla firmy.

## <a name="what-is-a-test-drive-solution"></a>Co to jest rozwiązanie w wersji testowej?
Rozwiązanie w wersji testowej umożliwia klientom wypróbowanie rzeczywistej aplikacji bez konieczności instalowania żadnych aplikacji. Klienci po prostu logują się w witrynie AppSource.com przy użyciu konta usługi Azure Active Directory (AAD) i uruchamiają aplikację w przeglądarce sieci Web. Bez wersji testowej klienci mogą tylko przeczytać o Twojej aplikacji lub obejrzeć wideo z jej omówieniem. Dzięki wersji testowej klienci mogą lepiej zrozumieć, na czym polega Twoje rozwiązanie i jakie funkcje ma Twoja aplikacja. Mają także doświadczenia z faktycznego używania aplikacji. Klienci nie będą mogli sprawdzić, jak Twoja aplikacja jest zbudowana, więc Twoja własność intelektualna jest chroniona. Zbieramy informacje o potencjalnych klientach i udostępniamy je Tobie, aby pomóc Twojej firmie w rozwoju.

## <a name="how-do-i-build-a-test-drive-solution"></a>Jak utworzyć rozwiązanie w wersji testowej?
Aplikację jako rozwiązanie w wersji testowej tworzy się tak samo, jak każdą inną aplikację, lecz musisz użyć źródła danych, do którego możesz udzielić użytkownikowi dostępu tylko do odczytu. Dzięki skorzystaniu ze źródła danych, które jest już skonfigurowane, nie będzie przeszkód w wypróbowaniu aplikacji. Pełne rozwiązanie, które ostatecznie będzie dystrybuowane do klientów, będzie obejmować dane do zapisu, lecz dane tylko do odczytu świetnie sprawdzają się w przypadku rozwiązania w wersji testowej.

### <a name="embed-flow-into-your-product"></a>Osadzanie przepływu w produkcie
Po utworzeniu źródła danych, do którego możesz udzielić użytkownikowi dostępu tylko do odczytu, możesz osadzić usługę Microsoft Flow w Twojej aplikacji. [Dowiedz się więcej o osadzaniu w tym miejscu](embed-flow-dev.md). Prawdopodobnie będziesz używać funkcji wyszukiwania do wyróżniania szablonów unikatowych dla Twojej aplikacji. Jeśli na przykład aplikacja tworzy dane w usłudze Dynamics 365, możesz wyróżnić szablon usługi Dynamics 365, który pobiera dane, a następnie wysyła wiadomość e-mail do użytkownika. 

## <a name="how-do-i-list-my-test-drive-solution-on-appsourcecom"></a>Jak wyświetlić moje rozwiązanie w wersji testowej w witrynie AppSource.com?
Teraz, gdy aplikacja jest gotowa, nadszedł czas opublikowania jej w witrynie AppSource.com. Aby rozpocząć ten proces, wypełnij [formularz zgłoszeniowy](https://flow.microsoft.com/partners/get-listed/) w witrynie flow.microsoft.com. Po wysłaniu zgłoszenia otrzymasz wiadomość e-mail z instrukcjami przesłania aplikacji w celu opublikowania jej w witrynie AppSource.com.

