---
title: Pytania i odpowiedzi dotyczące rejestracji w usłudze Flow w organizacji | Microsoft Docs
description: Typowe pytania i odpowiedzi dotyczące licencji, administracji i użytkowników rejestrujących się w usłudze Flow w ramach dzierżawy usługi Office 365
services: ''
suite: flow
documentationcenter: na
author: stepsic-microsoft-com
manager: erikre
editor: ''
tags: ''
ms.service: flow
ms.devlang: na
ms.topic: article
ms.tgt_pltfrm: na
ms.workload: na
ms.date: 12/05/2016
ms.author: stepsic
search.app:
- Flow
- Powerplatform
search.audienceType:
- admin
ms.openlocfilehash: f62bbf9e508c269c17284382b674a07221a2d568
ms.sourcegitcommit: a20fbed9941f0cd8b69dc579277a30da9c8bb31b
ms.translationtype: HT
ms.contentlocale: pl-PL
ms.lasthandoff: 09/12/2018
ms.locfileid: "44690565"
---
# <a name="flow-in-your-organization-qa"></a>Usługa Flow w organizacji — pytania i odpowiedzi
W tym temacie opisano sposób używania przez użytkowników usługi Flow w organizacji oraz sposób kontrolowania usługi Flow.

## <a name="signing-up-for-flow"></a>Rejestracja w usłudze Flow
### <a name="what-is-microsoft-flow"></a>Co to jest usługa Microsoft Flow?
Microsoft Flow to publiczna usługa w chmurze, która ułatwia pojedynczym użytkownikom i zespołom konfigurowanie zautomatyzowanych przepływów pracy między ulubionymi aplikacjami i usługami w celu synchronizowania danych, uzyskiwania powiadomień, gromadzenia danych i wykonywania wielu innych operacji. 

### <a name="how-do-people-sign-up-for-flow"></a>Jak można się zarejestrować w usłudze Flow?
Istnieją dwa sposoby na zarejestrowanie się w usłudze Flow za pośrednictwem portalu sieci Web:

#### <a name="option-1"></a>Opcja 1
Każda osoba może się zarejestrować, przechodząc do witryny [flow.microsoft.com](https://flow.microsoft.com), wybierając opcję **Utwórz konto bezpłatnie**, a następnie kończąc proces rejestracji w usłudze Flow za pośrednictwem witryny [portal.office.com](https://portal.office.com/Start?sku=flow_free) lub [signup.live.com](https://signup.live.com).

#### <a name="option-2"></a>Opcja 2
Każda osoba może się zarejestrować, przechodząc do witryny [flow.microsoft.com](https://flow.microsoft.com), wybierając opcję **Zaloguj się**, logując się przy użyciu służbowego lub prywatnego adresu e-mail i akceptując warunki użytkowania usługi Flow.    

Po zarejestrowaniu się użytkownika organizacji w usłudze Flow przy użyciu opcji 2 zostanie do niego automatycznie przypisana bezpłatna licencja usługi Microsoft Flow.

W temacie [Sign up for Flow](sign-up-sign-in.md) (Rejestracja w usłudze Flow) można znaleźć więcej szczegółowych informacji.

### <a name="can-i-block-another-person-from-signing-up-for-flow"></a>Czy można zablokować innej osobie możliwość rejestracji w usłudze Flow?
Microsoft Flow jest w pełni publiczną usługą w chmurze i wszyscy ludzie z całego świata mogą się w tej usłudze zarejestrować i używać jej do automatyzacji codziennych zadań. Do korzystania z usługi Microsoft Flow nie wymaga się, aby użytkownicy mieli konto usługi Office 365 ani go używali. W związku z tym nie istnieje obecnie mechanizm blokowania innym osobom możliwości korzystania z usługi Flow (wszyscy użytkownicy na świecie, niezależnie od posiadanego adresu e-mail, mogą z niej korzystać).

Jeśli jednak ktoś zarejestruje się w usłudze Microsoft Flow, a Ty podejmiesz decyzję, aby nie obsługiwać takiej osoby wewnątrz Twojej organizacji, w żaden sposób nie zwiększy ona kosztów dla firmy. Gdy osoba tworzy konto w usłudze Microsoft Flow, nawiązywana jest relacja między tą osobą i firmą Microsoft, podobnie jak ma to miejsce w przypadku wielu innych usług w chmurze firmy Microsoft, takich jak Bing, Wunderlist, OneDrive lub Outlook.com. Użycie usługi Microsoft Flow przez daną osobę w żaden sposób nie oznacza, że usługa jest zapewniana przez organizację.

Ponadto, jeśli firma chce ograniczyć wykorzystanie w usłudze Microsoft Flow danych przeznaczonych do użytku tylko w firmie, jest to możliwe za pomocą zasad ochrony przed utratą danych (DLP, data loss prevention).

### <a name="how-can-people-gain-access-to-the-paid-features-of-microsoft-flow"></a>W jaki sposób można uzyskać dostęp do płatnych funkcji usługi Microsoft Flow?
Pojedynczy użytkownicy mogą uzyskać dostęp do płatnych funkcji usługi Microsoft Flow na trzy różne sposoby:

1. Mogą samodzielnie zarejestrować się do korzystania z bezpłatnej 90-dniowej wersji próbnej planu 1 lub 2 usługi Flow
2. Z poziomu portalu administracyjnego usługi Office 365 możesz przypisać im licencję usługi Flow.
3. Użytkownikowi przypisano plany usług Office 365 i Dynamics 365, które obejmują dostęp do usługi Flow. Zobacz [stronę z cenami usługi Flow](https://flow.microsoft.com/pricing/), aby uzyskać listę planów usług Office 365 i Dynamics 365 obejmujących usługę Flow.

### <a name="can-i-block-another-person-from-using-the-paid-features-of-flow"></a>Czy można zablokować innej osobie możliwość korzystania z płatnych funkcji usługi Flow?
Każda osoba może wypróbować płatne funkcje usługi Microsoft Flow przez okres 90 dni bez ponoszenia kosztów. Jednak za pośrednictwem portalu administracyjnego usługi Office 365 możesz w pełni zarządzać przypisywaniem bezterminowych płatnych licencji wewnątrz organizacji.

Podobnie jak w przypadku ofert bezpłatnych, jeśli dana osoba zdecyduje się skorzystać z wersji próbnej, będzie to stanowiło bezpośrednią relację między tą osobą a firmą Microsoft, niekoniecznie zatwierdzoną przez Twoją firmę.

## <a name="administration-of-flow"></a>Administrowanie usługą Flow
### <a name="why-has-the-flow-icon-appeared-in-the-office-365-app-launcher"></a>Dlaczego w obszarze uruchamiania aplikacji Office 365 pojawiła się ikona usługi Flow?
Zgodnie z ogłoszeniem z sierpnia usługa Microsoft Flow stanowi obecnie podstawową część pakietu Office 365. Trzy miesiące po tym ogłoszeniu usługa Microsoft Flow została włączona jako usługa wchodząca w skład wszystkich istniejących jednostek SKU usługi Office 365. Ponieważ użytkownicy na całym świecie mogą teraz korzystać z usługi Microsoft Flow, wyświetla się ona w obszarze uruchamiania aplikacji.

Jeśli chcesz, aby kafelek usługi Flow nie był domyślnie wyświetlany w obszarze uruchamiania aplikacji, zobacz następującą sekcję.

### <a name="how-do-i-remove-microsoft-flow-from-the-app-launcher-for-my-organization"></a>Jak usunąć usługę Microsoft Flow z obszaru uruchamiania aplikacji dla mojej organizacji?
Jeśli użytkownikowi przypisano licencję planu 1 lub 2 usługi Flow, możesz wykonać następujące kroki, aby usunąć licencję dla tego użytkownika, co spowoduje usunięcie ikony usługi Flow z obszaru uruchamiania aplikacji:

1. Przejdź do [portalu administracyjnego usługi Office 365](https://portal.microsoftonline.com/).
2. Na lewym pasku nawigacyjnym wybierz pozycję **Użytkownicy**, a następnie wybierz pozycję **Aktywni użytkownicy**.
3. Znajdź użytkownika, którego licencję chcesz usunąć, a następnie wybierz jego nazwę.
4. W okienku szczegółów użytkownika, w sekcji **Licencje na produkty** wybierz pozycję **Edytuj**.
5. Znajdź licencję o nazwie **Plan 1 usługi Microsoft Flow** lub **Plan 2 usługi Microsoft Flow**, ustaw przełącznik w pozycji **Wyłączone**, a następnie wybierz pozycję **Zapisz**.
   
   ![](./media/organization-q-and-a/remove-license.png)

Jeśli użytkownik ma dostęp do usługi Flow poprzez licencję na plan usługi Office 365 i Dynamics 365, możesz wyłączyć ich dostęp do dodatkowych funkcji dostępnych w tym planie, wykonując następujące czynności:

1. Przejdź do [portalu administracyjnego usługi Office 365](https://portal.microsoftonline.com/).
2. Na lewym pasku nawigacyjnym wybierz pozycję **Użytkownicy**, a następnie wybierz pozycję **Aktywni użytkownicy**.
3. Znajdź użytkownika, któremu chcesz usunąć dostęp, a następnie wybierz jego nazwę.
4. W okienku szczegółów użytkownika, w sekcji **Licencje na produkty** wybierz pozycję **Edytuj**.
5. Rozwiń licencję usługi Office 365 lub Dynamics 365 użytkownika, wyłącz dostęp do usługi o nazwie **Flow dla usługi Office 365** lub **Flow dla usługi Dynamics 365**, a następnie wybierz pozycję **Zapisz**.
   
   ![](./media/organization-q-and-a/remove-service-plan.png)

Możliwe jest także zbiorcze usuwanie licencji przy użyciu programu PowerShell. Zobacz [Remove licenses from user accounts with Office 365 PowerShell](https://technet.microsoft.com/library/dn771774.aspx) (Usuwanie licencji z kont użytkowników za pomocą programu Office 365 PowerShell), aby wyświetlić szczegółowy przykład.   Więcej wskazówek dotyczących zbiorczego usuwania usług w ramach licencji można znaleźć w artykule [Disable access to services with Office 365 PowerShell](https://technet.microsoft.com/library/dn771769.aspx) (Wyłączanie dostępu do usług za pomocą programu Office 365 PowerShell).

Usunięcie licencji usługi Flow lub samej usługi dla użytkownika w organizacji spowoduje usunięcie ikony usługi Flow z następujących lokalizacji dla tego użytkownika:

1. [Office.com](https://office.com)
   
   ![](./media/organization-q-and-a/office-home.png)
2. Uruchamianie aplikacji Office 365
   
   ![](./media/organization-q-and-a/office-waffle.png)

Pamiętaj, że spowoduje to tylko domyślne usunięcie kafelka usługi Flow. Użytkownik może nadal zdecydować się na korzystanie z usługi Microsoft Flow jako osoba prywatna.

### <a name="why-did-10000-licenses-for-microsoft-flow-show-up-in-my-office-365-tenant"></a>Dlaczego w ramach mojej dzierżawy usługi Office 365 widoczne jest 10 000 licencji na usługę Microsoft Flow?
Każdy może wypróbować plan 1 lub 2 usługi Microsoft Flow przez okres 90 dni, a te licencje próbne oznaczają dostępny limit dla nowych użytkowników usługi Flow w ramach danej dzierżawy. Za te licencje nie jest naliczana opłata. Istnieją dwie możliwe przyczyny, dla których widoczna jest liczba 10 000 licencji (wersji próbnej) usługi Flow w portalu administracyjnym usługi Office 365:

1. Jeśli co najmniej jeden użytkownik w tej dzierżawie korzystał z publicznej wersji zapoznawczej usługi Flow, która była dostępna od kwietnia do października 2016 r., będzie widocznych 10 000 licencji z oznaczeniem „Microsoft PowerApps and Logic flows” (Przepływy usługi Microsoft PowerApps i logiczne)
   
    ![](./media/organization-q-and-a/licenses2.png)
2. Jeśli co najmniej jeden użytkownik w tej dzierżawie zarejestrował się, aby skorzystać z wersji próbnej planu 2 usługi Flow, korzystając z **opcji 1** rejestracji opisanej w sekcji [Jak można się zarejestrować w usłudze PowerApps?](#how-do-people-sign-up-for-flow), będzie widocznych 10 000 licencji z oznaczeniem „Microsoft Power Apps & Flow” (Usługi Microsoft Power Apps i Flow)
   
    ![](./media/organization-q-and-a/licenses1.png)

Dodatkowe licencje można przydzielić użytkownikom samodzielnie, korzystając z portalu administracyjnego usługi Office 365, należy jednak pamiętać, że są to licencje próbne planu 2 usługi Microsoft Flow i że wygasną po upływie 90 dni od przypisania do użytkownika.

### <a name="is-this-free-will-i-be-charged-for-these-licenses"></a>Czy ta usługa jest bezpłatna? Czy za te licencje będą naliczane opłaty?
Żaden użytkownik nie może spowodować powstania kosztów dla organizacji bez Twojej wyraźnej zgody, więc ani bezpłatne, ani próbne licencje nie mogą skutkować opłatami dla Twojej organizacji. Ponadto nie są one uwzględniane podczas obliczania wykorzystani limitów przydziałów, np. limitów przydziałów przebiegów.

### <a name="i-removed-the-microsoft-flow-free-license-and-users-can-still-access-flow"></a>Dlaczego po usunięciu bezpłatnej licencji na usługę Microsoft Flow użytkownicy nadal mają dostęp do tej usługi?
Bezpłatna licencja na usługę Microsoft Flow jest dołączana tylko do celów śledzenia. Jak omówiono w pierwszej sekcji, nie jest możliwe zablokowanie innej osobie możliwości korzystania z usługi Microsoft Flow do celów prywatnych. W związku z tym obecność bezpłatnej licencji na usługę Microsoft Flow w praktyce nie daje ani nie ogranicza jakichkolwiek możliwości.

### <a name="why-cant-i-see-all-flow-licenses-in-the-office-365-admin-portal"></a>Dlaczego nie widzę wszystkich licencji usługi Flow w portalu administracyjnym usługi Office 365?
Użytkownicy mogą korzystać z usługi Microsoft Flow indywidualnie lub w ramach organizacji. Licencje na poziomie organizacji są zawsze widoczne w portalu usługi Office 365. Jednak jeśli użytkownik samodzielnie zarejestruje się w celu korzystania z wersji próbnej, takie konto nie jest zarządzane przez jego administratora usługi Office 365 i nie będzie widoczne w portalu.

### <a name="how-does-an-individual-find-out-what-plan-they-are-on"></a>Jak sprawdzić, z którego planu korzystam?
Każdy użytkownik może wyświetlić swój plan, odwiedzając stronę z cenami usługi Flow pod adresem [https://flow.microsoft.com/pricing](https://flow.microsoft.com/pricing). Na tej stronie będzie widoczny obecnie używany plan lub wersja próbna.

### <a name="will-microsoft-flow-sign-up-impact-the-identities-in-my-organization"></a>Czy rejestracja w usłudze Microsoft Flow będzie miała wpływ na tożsamości w mojej organizacji?
Jeśli organizacja ma już istniejące środowisko usługi Office 365 i wszyscy użytkownicy w organizacji mają konta usługi Office 365, zarządzanie tożsamościami nie ulega zmianie.

Jeśli organizacja ma już istniejące środowisko usługi Office 365, ale nie wszyscy użytkownicy w organizacji mają konta usługi Office 365, tworzymy użytkownika w dzierżawie i przypisujemy licencje w oparciu o służbowy lub szkolny adres e-mail użytkownika. Oznacza to, że liczba użytkowników, którymi zarządzasz w danym momencie, będzie rosnąć w miarę jak użytkownicy w organizacji będą rejestrować się do usługi.

Jeśli organizacja nie ma środowiska usługi Office 365 podłączonego do domeny poczty e-mail, nie zachodzą zmiany w sposobie zarządzania tożsamościami. Użytkownicy zostaną dodani do nowego katalogu użytkowników (wyłącznie w chmurze), a administrator będzie mógł przejąć zarządzanie nimi.

### <a name="a-new-tenant-was-created-by-microsoft-flow-how-do-i-manage-this"></a>Usługa Microsoft Flow spowodowała utworzenie nowej dzierżawy. Jak mogę nią zarządzać?
Jeśli usługa Microsoft Flow utworzyła nową dzierżawę, możesz ją przejąć i zarządzać nią, wykonując następujące kroki:

1. Dołącz do dzierżawy, rejestrując się w usłudze Flow przy użyciu domeny adresu e-mail pasującej do domeny dzierżawy, którą chcesz zarządzać. Jeśli np. firma Microsoft utworzyła dzierżawę contoso.com, dołącz do dzierżawy przy użyciu adresu e-mail kończącego się na @contoso.com.
2. Zarezerwuj kontrolę administratora, sprawdzając własność domeny: gdy jesteś w dzierżawie, możesz wypromować siebie do roli administratora przez sprawdzenie własności domeny. W tym celu wykonaj następujące czynności:    
   
   1. Przejdź na stronę [https://portal.office.com](https://portal.office.com/Start?sku=flow_free).
   2. Wybierz ikonę uruchamiania aplikacji w lewym górnym rogu i wybierz opcję Administrator.
   3. Zapoznaj się z instrukcjami na stronie **Zostań administratorem**, a następnie wybierz opcję **Tak, chcę być administratorem**.  
      
       **UWAGA**: Jeśli ta opcja nie zostanie wyświetlona, administrator usługi Office 365 został już zarejestrowany.

### <a name="if-i-have-multiple-domains-can-i-control-the-office-365-tenant-that-users-are-added-to"></a>Jeśli mam wiele domen, czy mogę kontrolować dzierżawę usługi Office 365, do której są dodawani użytkownicy?
Jeśli nie wykonasz żadnej czynności, zostanie utworzona dzierżawa dla każdej domeny i poddomeny poczty e-mail użytkownika.

Jeśli chcesz, aby wszyscy użytkownicy byli w tej samej dzierżawie, niezależnie od rozszerzeń adresów e-mail:  

* Utwórz dzierżawę docelową wcześniej lub użyj istniejącej dzierżawy. Dodaj wszystkie istniejące domeny i poddomeny, które mają zostać skonsolidowane w ramach tej dzierżawy. Wtedy wszyscy użytkownicy z adresami e-mail kończącymi się tymi domenami i poddomenami automatycznie dołączą do dzierżawy docelowej podczas rejestracji.

**WAŻNE**: Nie ma obsługiwanego automatycznego mechanizmu przenoszenia użytkowników między dzierżawami po ich utworzeniu. Aby uzyskać informacje o dodawaniu domen do pojedynczej dzierżawy usługi Office 365, zobacz temat [Dodawanie użytkowników i domeny do usługi Office 365](https://support.office.com/article/Add-your-users-and-domain-to-Office-365-ffdb2216-330d-4d73-832b-3e31bcb5b2a7).

### <a name="how-can-i-restrict-my-users-ability-to-access-my-organizations-business-data"></a>Jak mogę ograniczyć moim użytkownikom dostęp do danych biznesowych organizacji?
Usługa Microsoft Flow umożliwia tworzenie stref dla danych biznesowych i innych, jak pokazano poniżej. Po wdrożeniu tych zasad ochrony przed utratą danych użytkownicy nie mogą projektować ani uruchamiać przepływów, które łączą dane biznesowe i niebiznesowe. Aby uzyskać więcej informacji, zobacz [Zasady ochrony przed utratą danych](prevent-data-loss.md).

  ![](./media/organization-q-and-a/data-loss-prevention-policy.png)

